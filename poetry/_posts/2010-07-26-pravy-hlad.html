---
layout: default
title: Pravý hlad
slug: pravy-hlad
archived: 1188461
tags:
 - poem
---
větvoví mělo být v mracích
chyběly zaťaté dva palce
tonoucím třískám se nemává
 
s kořeny svázaný pocit
plamenem obnažím hladce
letokruh nultý vždy prohrává
 
po každé probděné noci
Tvé ranní vstávání v dálce
kéž aspoň provoní má káva
 
zkoušet si pomoci zbraněmi nespavce, žádná sláva
jak ten hlad jsi pravá
