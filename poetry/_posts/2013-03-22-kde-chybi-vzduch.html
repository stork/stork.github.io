---
layout: default
title: Kde chybí vzduch
slug: kde-chybi-vzduch
tags:
 - poem
---
zezadu mi zákeřný sen
vzpomínkový opsal kruh
rozběhl se kolem plamen
stojím tam
kde chybí vzduch

cosi hustým sponem zase
sází vůči světu zášť
střely v nichž jsem sebe našel
děravějí víře plášť

rád bych zmizel, nebýt zvyklý
nekonečný splácet dluh
všechno už mi ženy vytkly
přežívám
kde chybí vzduch
