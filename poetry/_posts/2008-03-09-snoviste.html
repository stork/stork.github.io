---
layout: default
title: Snoviště
slug: snoviste
archived: 1190537
tags:
 - poem
---
Zbabělé obavy laskavě ovívám perutí jistoty příštích náhod. Zpomalím na rychlost mraků - postup bude vleklý, ale náskok se nesplaší. Nechystám se zapomenout, to jen vysoce napjatým výbojem prskavě varuji před zbytečnými strupy. Je příliš pozdní noc na perverzní hrátky v zrcadlové síni a příliš brzy ráno na kojení hrůzy nalačno - prolhanému dni stejně neuvěřím nastraženou šlechetnost, jestli znovu požene zmučené noční můry až k rozplizlé bráně do panoptika vzpomínek, kterým se vysmívá. Střelba mě míjí a šeptá, že jsem zase doma, kde mrtvých je víc než hrobů. Obehraná víra platí za zbylé karty a věrná bolest dál jitří ospalou ozvěnu v chybějících očích. Tady jsem vítán.
