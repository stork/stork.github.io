---
layout: poetry
title: Podléhám zakletu
tags:
 - poem
---
víly jsou na světě s námi
v přečistém snění si hovím
posnídám stejný slib daný
sladký je slanými slovy

pro mě už poledne není
světelná hra pouze zdá se
jen potmě veršíků třením
odmlouvám poslední lásce

z požárem pálené hlíny
precizně broušených kladů
ukován bez volby činy
schne ve mě pojídač hladu

i jazyk zapomněl zpívat
za zuby uvízlý zůstal
o život že nesmím vyhrát
zaklínám sudičkám ústa
