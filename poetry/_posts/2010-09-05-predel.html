---
layout: default
title: Předěl
slug: predel
archived: 1199695
tags:
 - poem
---
roztírám naše křivdy
omylů ztvrdlý příděl

že zněla jako sliby
slovíčka lesklá lživě
že zkouška ohněm chybí
když věty volím střídmě
že v čem se jiní vidí
mi v chůzi uhne klidně
že za to, co se líbí
bych z páteře se styděl
že ze dna hmotné bídy
i na lidskou jsem hleděl
že nebyl kdo zeptal by se
ani odpověděl

bezvětří cesty svědí
jen říct "já jsem to věděl"
