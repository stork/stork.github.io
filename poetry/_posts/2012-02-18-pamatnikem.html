---
layout: poetry
title: Památníkem
tags:
 - poem
---
Z památníku vytrhal jsem časem spousty listů.
O dvou stranách... Pěkné desky.
Řekou mrtvých brodění mě provázelo do snů,
papír zpíval, hřály cesty.

Pár jich padlo na podpal a jiné kvůli víře.
Některé jsem schovat chtěl, kde po zvážení,
v malých porcích, zostnatělé, zřetězené,
ve zlatě i prskající cenilo se zvíře.

Z památníku právě trhám hrsti zbylých listů.
Ještě chvíli... Pěkné desky.
O zlámaných nohou nevím. Křídla mám, i sílu.
Vzduchem dolů. Sviští hezky.
