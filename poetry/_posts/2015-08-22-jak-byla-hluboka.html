---
layout: default
title: Jak byla hluboká
slug: jak-byla-hluboka
tags:
 - poem
---
jak tůň je v noci zrádná
tak byla hluboká
a dotek (ocel chladná)
a slova (divoká)

jak skok do jámy lvové
tak byla hluboká
a písně (pochodové)
a nářky (otroka)

jak srdce splynout prahne
tak byla hluboká
a stopy (suchém na dně)
a vítr (ve stokách)

jak blata bažinatá
tak byla hluboká
a pachuť (jedovatá)
a život (odhoukal)
