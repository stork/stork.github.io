---
layout: poetry
title: K pobřeží
tags:
 - poem
---
Zvečera zvedám a vleču se bídně,
porost mi stydlivě uhne a řídne,
zelenou klenbu teď vystřídá černá.

Jitřenka navěky svítání věrná,
vleče mě kamením, žízeň mě řídí,
očima větřím, co chřípí už vidí.

Přízemní vítr. Jsem z pralesa venku!
konečně naplním dlaní mých sklenku
šumivým polibkem vodního zpěvu.

Už je to blízko, tak přidávám v běhu,
celou noc šlapu, tak vodu chci zrána,
do písku zatínám prsty. Je slaná.
