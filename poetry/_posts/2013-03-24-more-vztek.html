---
layout: default
title: Moře vztek
slug: more-vztek
archived: 1197644
tags:
 - poem
---
je Měsíc trochu větší
i jeho klame dráha
a příliv byl dnes delší
až k prahu voda sahá

pod pěnou útes duní
co ráno křičel ptáky
pak o klid prosit umí
jak vlna klesá zpátky

zas bouře hrozí smrtí
mou naději zve lichou
tmy tíhou kapky drtí
v hlubině zbylé ticho

to prokletí je rodu
být moře vztekem zajat
když do točitých schodů
jdu rozsvítit vám maják
