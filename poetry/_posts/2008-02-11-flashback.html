---
layout: default
title: Flashback
slug: flashback
tags:
 - poem
---
Za rohy, přes mříže, sledovat ruce,
do očí pohlížet, řídit se srdcem,
vyhnout se náměstím, užívat stínů,
spoléhat na štěstí, nevnímat špínu,
mít náboj v komoře, kohoutek natažen,
ke smrti v pokoře na všechno připraven.

Po letech zdá se mi, že tomu rozumím,
když ztrácím zázemí, jinak to neumím:
základní věci - ne víc, nežli unesu,
než zůstat v kleci, spíš ukrýt se do lesů.
Nevíš s kým tančíš, tak nezdržuj na cestě.
Jdi, než mě podceníš.
Nenosím na vestě mých zásluh znamení,
bez šance nepoznáš sílu v mém rameni,
dokud ji nepotkáš.

Nic od vás nechci, jen mě nechte projít, prosím.
