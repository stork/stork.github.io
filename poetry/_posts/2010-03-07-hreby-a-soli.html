---
layout: default
title: Hřeby a solí
slug: hreby-a-soli
archived: 1187139
extlink: http://tinyurl.com/rock-salt-and-nails
tags:
 - poem
---
tam na říčních březích kde vrby sní sen
a divokých ptáků zpěv obléká zem
kde z rokliny silou proud vyhání mráz
tam prvně jsem slyšel lhát Tvůj sladký hlas

teď na polštářích hledám tu překrásnou tvář
a naše dny krásné co nesebral snář
vždyť Tvůj dopis krátký byl v rozpacích tkán
že jméno mé voláš vím ze svých snů sám

o předlouhých nocích mi srdce chce řvát
a nic není horší než bez spánku spát
sám cestou bloudím a sténám až ke hvězdám
a na zpěv moc smutno a na pláč moc sám

to kdyby Bůh ženám dvou perutí dal
tak v polích bych střílel a psy na ně štval
či kdybych je potkal u jejich veverčích her
hned hřeby a solí bych nabíjel kvér
