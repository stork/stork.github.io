---
layout: default
title: Kovosny
tags:
 - poem
---
Dořezaný ostřím ledu,
naproti si kráčím vpředu.
Křížem.
Svého puškohledu.

Lícím; další z mnoha sledů.

Marně volám, blíž ať nejdu,
bez žluči že střílet svedu.
Bělmo, tep.
A zásah středu.

Spící, na mrtvé i body vedu.

Ranní průzkum v dlouhé řadě
po hromádce hadrů najde.
Těla zmizí.
V hladu hadů.

Krycí palba ztichne vzadu.

Navečer si nedám říci,
v noci rzí a blátem zhnědnu.
Slunce čistí.
Krade pravdu.
