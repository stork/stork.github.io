---
layout: default
title: Život vojenský, život veselý
tags:
 - poem
slug: zivot-vojensky-zivot-vesely
---
MIH! listu vrtulníku
za hliněným valem v blátě
chechtám se čemukoli.

Zas hrom a prší šutry.
Jen šeptat nebo řvát,
mozoly od lopat,
za rohem ztichlé ulice
po šatech poznám terč,
láska ve slovníku není;
mír nosím ozbrojen.
Vběhnout cizími dveřmi do tmy,
za rudou tečkou mířidel schoulený člověk.
Pod sítí s hadříky
chuť železa z otlučených zubů.
Oddělen plátnem stanu,
škrábance nesčítám
a každý z nich mě živí.

Noční čas na vzpomínky,
na Tebe bezbrannou.

Pak ptáci vstanou
vyzvracet včerejší obrazy.
Jen tady a teď
stromy se dívají
na liché výkřiky "hurá"
a rukávy počmárané nosem
a šlichtu hliníkovou lžící
a panenský nůž
a děvku zbraň
a larvy nočních můr.

A na dvojitá víčka,
co mi už zůstanou.
