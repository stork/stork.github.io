---
layout: poetry
title: Život vojenský, život veselý
tags:
 - poem
---
MIH! listu vrtulníku
za hliněným valem v blátě
chechtám se čemukoli.

Zas hrom a prší šutry
jen šeptat nebo řvát
mozoly od lopat
za rohem ztichlé ulice
po šatech poznám terč
láska ve slovníku není
mír nosím ozbrojen
vběhnout cizími dveřmi do tmy
za rudou tečkou mířidel schoulený člověk
pod sítí s hadříky
chuť železa z otlučených zubů
oddělen plátnem stanu
škrábance nesčítám
a každý z nich mě živí.

Noční čas na vzpomínky, na Tebe bezbrannou.

Až ptáci se ozvou
vyzvracet včerejší obrazy
jen tady a teď
stromy se dívají
na liché výkřiky `hurá`
na rukávy počmárané nosem
a šlichtu hliníkovou lžící
a panenský nůž a děvku zbraň
a porod nočních můr.

A na dvojitá oční víčka, co mi už zůstanou.
